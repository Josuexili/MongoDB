Durant les vacances de nadal  heu de fer aquesta activitat i penjar en aquesta tasca un enllaç al vostre repo de github on es vegi el codi que teniu fet (que ja compili i connecti amb l'Atlas).

Al repo ha d'haver-hi una carpeta "docs" amb el document de la proposta (activitat 1).

Al mateix document afegiu el disseny de la BBDD.

Aquí hi ha l'enunciat de la pràctica 3...

A continuació has de començar a implementar la teva proposta d'aplicació NO-SQL (que vas fer a la pràctica 1).

El teu codi haurà d'estar sempre publicat a github.

Cal que documentis el procés: Hauràs d'incloure un document al github on expliquis les diferents accions que duguis a terme associades amb la data en què les has fet.

Disseny de la BBDD
https://www.mongodb.com/resources/languages/json-schema-examples

El primer que has de fer és escriure un esquema de la teva base de dades. Has d'explicar i justificar l'estructura que hagis decidit. Perquè has creat cada col·lecció i els camps que componen la seva estructura.

És imprescindible que la col·lecció principal inclogui una data que permeti ordenar-los. Si el teu cas no s'adapta a aquest requisit, parla amb el profe.

Genera un fitxer json amb un mínim de 25 registres de la teva aplicació. Intenta que siguin coherents i variats, de manera que permetin filtres les dades i que obtinguem resultats amb uns quants registres (evitem que un filtre generi un sol resultat).

Adjunta aquest fitxer al github

2. Creació de la BBDD

Connectat al teu compte de Mongodb Atlas i crea la base de dades que has dissenyat. Importa les dades (importa el fitxer json).

Accedeix des de línia de comandes (mongosh) i aporta captures de pantalla d'algunes consultes i filtres.

Accedeix des Compass i aporta captures de pantalla d'algunes consultes i filtres
